---
date:         2020-05-05
category:     blog
tags:         evropská-unie kontrola-moci-a-mocných
layout:       post
title:        "Komentář Mikuláše Peksy: Zpráva kontrolní mise Evropského parlamentu o zneužívání evropských dotací (nejen) Andrejem Babišem: ČESKÝ PŘEKLAD"
image:        articles/2019/mikulas-peksa-eu.jpg
author:       Mediální odborikuláš Peksa


Praha - 5, května 2020 - Minulý týden jsme informovali o tom, že: Zpráva kontrolní mise Evropského parlamentu s jistotou potvrdila mnohaleté obavy ohledně střetu zájmů Andreje Babiše. Jako členové mise jsme sesbírali důkazy, které svědčí o zásadních systémových chybách, které v Česku u vyplácení dotací panují. Zprávou se nyní bude zabývat výbor pro rozpočtovou kontrolu i celý Evropský parlament. Pokud Česká republika situaci urychleně nenapraví a Andrej Babiš se bude stále držet svého majetku i politické moci, bude za to u Soudního dvora EU platit celé Česko.

Nyní vám exkluzivně přináším [ČESKÝ PŘEKLAD ZÁVĚREČNÉ ZPRÁVY KONTROLNÍ MISE](https://www.pirati.cz/assets/pdf/zprava-cont-2020.pdf) připravený naším týmem. Myslím si, že každý občan České republiky má právo na svobodný přístup k informacím o tom, jak český stát nehospodárně nakládá s evropskými penězi, česky.

Už ve čtvrtek se uskuteční zasedání Výboru pro rozpočtovou kontrolu Evropského parlamentu (CONT), na kterém se bude zpráva probírat a schvalovat. Následná usnesení byl mělo přijmout plénum Evropského parlamentu, což bude výrazný signál pro Českou republiku a Andreje Babiše, že opravdu dělá něco nepřijatelného – a že existují velmi konkrétní kroky, které mohou následovat. Nejspíše se také uskuteční veřejné slyšení výboru, na které budou pozváni externí hosté. Bohužel je nyní celá procedura zpomalená koronavirou krizí, což může některé věci zpozdit.

Pokud celý Parlament ukáže svůj jednotný názor na střet zájmů Andreje Babiše, věc se přesune k Evropské komisi a Evropské radě. Od Evropské rady nemůžeme čekat žádnou větší akci, jelikož v ní sedí právě Andrej Babiš. Pevně ale doufám, že Evropská komise (také vzhledem k probíhajícím auditům) vezme záměry mise a parlamentu vážně, posoudí naše doporučení a pokud Česká republika svá pochybení nenapraví, mohla by celá záležitost skončit žalobou u Soudního dvora EU.
