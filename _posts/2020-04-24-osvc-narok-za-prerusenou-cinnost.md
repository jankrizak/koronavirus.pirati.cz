---
date:         2020-04-24
category:     blog
tags:         koronavirus finance práce-a-sociální-věci
layout:       post
title:        "Díky upozornění Pirátů budou mít OSVČ nárok na příspěvek i za období, kdy kvůli pandemii přerušily svou činnost"
image:        articles/2019/ferjencik-mikrofon.jpg
author:       Mediální odbor
--- 




Praha, 24. dubna 2020 - Pokud OSVČ v průběhu nouzového stavu přerušily živnost a po pár dnech ji opět obnovily, přiznávala jim Finanční správa nárok na příspěvek od státu pouze za dny, kdy byla jejich živnost aktivní. To se nyní díky zásahu pirátského poslance Mikuláše Ferjenčíka mění. OSVČ nepřijdou o peníze za dny, kdy kvůli vládním opatřením svou činnost nevykonávaly, a to ani v případě, že živnost přerušily. 

> „Považuji za zcela nespravedlivé, aby lidé, kteří si nemohli vydělávat, a vzhledem k nejisté podpoře vlády v počátku epidemie logicky přerušili svou živnost do doby, než byly jasné další kroky, přišli o peníze. Jsou to přece právě i oni, kdo tyto příspěvky ze strany státu potřebují,” vysvětluje Mikuláš Ferjenčík a dodává: „Jsem proto rád, že mé upozornění bylo vyslyšeno a k dnešnímu dni nespravedlnost končí. Finanční správa zveřejnila nové pokyny, které jasně stanoví, že nárok na příspěvek tito lidé mají. Jediná podmínka je, že za období přerušené činnosti nesměli čerpat podporu v nezaměstnanosti.”

Ministerstvo financí ve spolupráci s Finanční správou dnes po upozornění pirátského poslance Ferjenčíka změnilo metodiku výplaty jednorázového bonusu. Lidé, kterým byl tento bonus za dny přerušené živnosti odmítnut, si o něj tedy mohou opětovně zažádat. 

