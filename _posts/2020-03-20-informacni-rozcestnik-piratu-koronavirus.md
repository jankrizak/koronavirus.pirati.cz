---
date:         2020-03-20
category:     blog
tags:         
 - celostátní 
 - zdravotnictví 
 - finance 
 - koronavirus
layout:       post
title:        "Piráti spustili web s informačním rozcestníkem a vlastními návrhy opatření v období epidemie"
image:        articles/2020/richterova.jpg
author:       Mediální odbor
--- 



Praha, 20. března 2020 – Piráti ve čtvrtek spustili [informační web](https://koronavirus.pirati.cz/), na kterém uživatelé naleznou přehledný rozcestník důležitých kontaktů a webů a zároveň návrhy Pirátů k zastavení šíření epidemie nemoci COVID-19 a zmírnění jejích následků. Internetová stránka poskytuje přehledné návrhy směřované na oblast dostupnosti zdravotnického materiálu, zásobování lékáren a nemocnic, ekonomických úlev pro zasažené skupiny občanů nebo řešení sociálních dopadů na dotčené občany.

> „Již na začátku týdne jsme přišli s návrhy, které jsme konzultovali se členy vlády. O sociálních otázkách jsem jednala s ministryni práce a sociálních věcí Janou Maláčovou, s ministrem Karlem Havlíčkem jsme jednali o ekonomických opatřeních. Veškeré naše návrhy, včetně těch, které vláda již slíbila realizovat, jsou na našich stránkách. Kromě toho jsme zveřejnili množství kontaktů na informační telefonní linky, informační weby ministerstev, médií nebo organizací a také kontakty na místa, která poskytují dobrovolnickou pomoc. Součástí webu jsou i praktické rady, například instruktážní video k výrobě roušky,“ shrnula místopředsedkyně Pirátů Olga Richterová.

Kontakty i navrhovaná řešení budou Piráti průběžně doplňovat. Již dříve Piráti zveřejnili [návod jak omezit šíření koronaviru](https://www.piratskelisty.cz/clanek-2980-navod-jak-omezit-sireni-koronaviru-pomozte-chranit-seniory-a-postizene) a [manuál pro seniory jak zůstat fit](https://www.piratskelisty.cz/clanek-2992-pirati-pripravili-seniorum-manual-s-pravidly-jak-zustat-zdravi-a-fit).
