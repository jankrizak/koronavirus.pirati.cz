---
date:         2020-05-04
category:     blog
tags:         koronavirus finance eet
layout:       post
title:        "Komentář Mikuláše Ferjenčíka: Vláda se po šesti týdnech nechala přesvědčit o odložení EET do konce roku"
image:        articles/2020/ferjencik.jpg
author:       Mikuláš Ferjenčík
--- 



Praha, 4. května 2020 – Vláda dnes schválila odklad elektronické evidence do konce roku. Odklad EET do konce roku jsme spolu s dalšími opozičními stranami navrhli projednat ve zrychleném procesu již v polovině března na začátku pandemické krize. Vláda potvrdila jak opodstatnění našich požadavků, tak i fakt, že o mnoha návrzích se hlasuje dvakrát – nejprve je opoziční varianta zamítnuta, aby byl věcně totožný vládní návrh o něco později schválen.

 

Vláda se však stále neodhodlala podat ruku celé řadě dalších lidí. Pracující na dohodu nemají nárok na žádný jednorázový bonus ani v případě, že platili odvody. A stejně tak lidé se souběhem OSVČ a zaměstnání. Přes odpor ANO jsme protlačili alespoň výjimku pro pedagogické pracovníky, ale to je dost málo. Zítra nebo ve středu se opět pokusíme část z našich návrhů prosadit.
